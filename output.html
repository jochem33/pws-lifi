Van een dataverbinding tussen een laser en een photodiode, beide aangesloten aan Arduinos wordt onderzocht hoe de optimale overdrachtssnelheid kan worden bereikt. Hiervoor worden een aantal variabelen onderzocht. Ten eerste de frequentie waarmee bits worden verstuurd. Ten tweede de lengte van het deel van de data wat wordt verstuurd per keer (ook wel frame of pakket) en specifiek de lengte van de nuttige data hierin (payload). Ten derde de tijd waarin niks wordt verstuurt tussen frames (IFG). Ten vierde de lengte van het beginsignaal van een frame (preamble). En ten slotte de fysieke afstand tussen de zender en ontvanger. Uit de resultaten blijkt dat de optimale ingestelde frequentie ongeveer 1250 b/s is, de ideale lengte van een payload is ongeveer 384 bits, de IFG heeft een optimale lengte van 24 bits, de preamble moet minimaal 8 bits zijn, en de resultaten voor afstand geven geen duidelijk genoeg verband aan om conclusies uit te trekken. Deze variabelen samen leiden tot een maximale werkelijke snelheid van 450 b/s.                 